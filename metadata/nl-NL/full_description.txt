NLWeer is een simpele opensource en privacyvriendelijke Nederlandse weerapp voor Android (5.0 of nieuwer). Het is gratis en vrij om te gebruiken. De weergegevens worden door het KNMI of optioneel door Buienradar verstrekt, zie het infoscherm in de app voor meer informatie.

In vergelijking met andere weerapps voor Nederland (bijvoorbeeld Buienradar) zouden dit redenen kunnen zijn om NLWeer te overwegen:

* Het is opensource en kan worden aangepast en verbeterd door iedereen
* Het laat geen reclame zien en zal dat ook nooit doen
* Het vereist geen speciale permissies van Android (behalve GPS als expliciet is gewenst)
* Het is een eenvoudige app en dus batterijvriendelijk
* Het gebruikt geen Google Play Services

Eigenschappen van NLWeer:

* Laat weerkaarten en een geschreven weerbericht zien
* Laat weerinformatie zien vanuit verschillende bronnen
* Drie opties voor locatiebepaling (gevisualiseerd als een rode cirkel): handmatige coordinaten, via het telefoonnetwerk, of via GPS
* Laat een voorspellingsgrafiek van regen zien op jouw locatie
